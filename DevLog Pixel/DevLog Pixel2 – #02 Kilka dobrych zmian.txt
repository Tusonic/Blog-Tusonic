https://tusonic.pl/devlog-pixel2-02-kilka-dobrych-zmian/


DevLog Pixel2 – #02 Kilka dobrych zmian

Cze 7, 2018 | devlog

Kilka dobrych zmian wprowadziłem w Pixel Shon Adventure 2. Mam nadzieję że zmiany te przypadną wam do gustu. Prace nad grą trwają już ponad miesiąc, ale zdecydowanie idą szybciej niż w poprzednim roku przy produkcji pierwszej części. Poniżej krótka lista dokonań w projekcie na chwilę obecną.

    Zmiany

• Atakowanie podczas skoku oraz podczas ruchu

Wcześniej: brak, bardzo dużo maili z prośbą o wprowadzenie, lecz pierwsza odsłona gry nigdy nie doczekała się tego.
Aktualnie: jest i działa bardzo dobrze, animacje są przerysowane od zera, a cała mechanika napisana od nowa.

• System kluczy i bram

Wcześniej: aby otworzyć bramę trzeba było zdobyć klucz który to pojawią się nad naszą głową i znikał wraz z otwarciem bramy przypisanej do klucza, czyli np. żółty klucz otwierał żółta bramę. Gdy postać umierała na danym poziomie cały system kluczy się resetował.
Aktualnie: gdy giniemy na danym poziomie system klucz się nie resetuje. Animacja kluczy lekko zmieniona, teraz klucz nie „pływa” nad naszą głową, a jest wyświetlany w lewym górnym rogu ekranu. Pływający klucz za postacią przypadł co prawda wszystkim do gustu, lecz postanowiłem to lekko zmodernizować.

• Śmierć

Wcześniej: resetowało cały poziom oraz gra wracała do menu wyboru plansz
Aktualnie: nie resetuje całego poziomu (system kluczy itp.) i nie wraca do menu wyboru planszy, tylko automatycznie wczytuje aktualna planszę + dodatkowo powstaje pomnik w postaci miecza Shona w miejscu którym zginą, który zostaje do momentu przejścia planszy lub wyjścia z gry.

    Bez zmian

• Platformy

Wcześniej & Aktualnie: tutaj nic nie zmieniałem, działały wcześniej bardzo dobrze i nie ma potrzeb aby cokolwiek tutaj zmieniać

• Przyciski do sterowania postacią

Wcześniej & Aktualnie: nie było skarg co do funkcjonowania i sterowania postacią wcześniej, tak więc zostają w tej samej formie. (lewo prawo a b)

• Podstawowa grafiką

Wcześniej & Aktualnie: zostaje dokładnie w takiej samej formie, zdała egzamin bardzo dobrze utrzymując klimat gry. Jedyne czego można się będzie spodziewać to więcej rzeczy upiększających komnaty zamku (obrazy, miecze, krzesła itp.)

    Nowości

Możliwość przesuwania skrzynek, które będą pozwalać pokonać różne przeszkody czy też odblokować np. bramę. Cała mechanika jest już w całości napisana i działa bardzo dobrze. Pchnięcie skrzynki lub jej ciągnięcie powoduje że nasza postać o połowę wolniej się porusza.

 
Mam nadzieję że te kilka dobrych zmian przypadnie wam do gustu.

 

Oczywiście to nie wszystko, i wraz z postępem prac będę informować na bieżąco o nowościach czy też zmianach.
