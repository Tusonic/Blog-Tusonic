Kurs pisania scenariuszy gier komputerowych

Cze 5, 2017 | wydarzenia

Pierwszy w historii kurs pisania scenariuszy gier komputerowych rusza w lipcu w Krakowie.  Warsztaty poprowadzą eksperci z CD Projekt, Reality Pump Studios i GameDesire. Udział jest bezpłatny, a aplikacje można składać do 16 czerwca.

Szkoła Letnia Scenariuszy Gier Komputerowych  to  pierwszy w historii projekt dla scenarzystów, twórców literackich, copywriterów,  którzy chcą tworzyć scenariusze gier komputerowych.

„Write the game” to seria spotkań organizowanych przez Stowarzyszenie Willa Decjusza w dniach 16-26 lipca 2017 r. , podczas których eksperci pracującymi na co dzień w studiach gier Reality Pump Studios, CD PROJEKT S.A. oraz GameDesire wprowadzą uczestników m.in. w tematykę tworzenia poszczególnych elementów scenariusza, interesujących bohaterów i dialogów. Wykłady będą dla uczestników cennym źródłem wiedzy i inspiracji.

Projekt odbywa się w Willi Decjusza w Krakowie, a udział w nim jest bezpłatny.

Szczegółowe informacje znajdują się na stronie TUTAJ
Kurs pisania scenariuszy gier komputerowych

Zgłoszenia do programu należy przesłać do 16 czerwca 2017r. na adres mailowy:  gosia@villa.org.pl
kurs pisania scenariuszy gier komputerowych
